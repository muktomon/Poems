তেরো মাস চৌদ্দ দিন,
অথবা তার কাছাকাছি কিছু সময়,
তুমি আমার সঙ্গে ছিলে,
এখন আর নেই!
এখন মনে হয় আর একবার,
তোমার মুখখানা,
তোমার টানাটানা দুটো চোখ,
তোমার কোকড়া চুল,
বাশের পাতার মতন চিকন দুটো হাত
ধরে রেখে তোমাকে দেখি,
এখন মনে হয় আর একবার
কেবলমাত্র চোখভরে, 
স্বচ্ছ জল যেভাবে হাতের ভেতরে 
থাকে দু হাতের মুঠোতে,
সেভাবে রাখি ধরে।




তেরো মাস চৌদ্দ দিন,
অথবা তার কাছাকাছি কিছু সময়,
তুমি আর আমার সঙ্গে নেই।
